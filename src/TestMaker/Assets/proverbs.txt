Ніколи не кажи: «Не вмію», а кажи: «Навчуся».
Око бачить далеко, а розум ще далі.
Пташка красна своїм пір’ям, а людина знанням.
Мудрим ніхто не вродився, а навчився.
Вчитися ніколи не пізно.
Учитись — однаково, що гребти проти течії: тільки перестав — і тебе понесло назад.
Вчитися доброму — погане на ум не прийде.
Не бійся, коли не знаєш: страшно, коли знати не хочеться.
Письменний бачить поночі більше, ніж неписьменний удень.
Наука в ліс не веде, а з лісу виводить.
Наука та труд добрі плоди дають.
Вік живи — вік учись.
Вчення в щасті украшає, а в нещасті утішає.
За вченого дають двох невчених, та й то не бе­руть.
Знання робить життя красним.
Не краса красить, а розум.
Не бажай синові багатства, а бажай розуму!